পিলখানা হত্যাকাণ্ড: সীমিত স্বীকৃতির আড়ালে ইতিহাস ধামাচাপার চেষ্টা?

আজ ২৫ ফেব্রুয়ারি, পিলখানায় দেশপ্রেমিক ৫৭ জন সেনা কর্মকর্তার নির্মম হত্যাকাণ্ডের ১৬তম বার্ষিকী। গত ২৩ ফেব্রুয়ারি, সরকার পিলখানার সেই ভয়াবহ হত্যাযজ্ঞের ঘটনাকে "গ-শ্রেণীভুক্ত (তৃতীয় ক্যাটাগরি) জাতীয় শহীদ সেনা দিবস" হিসেবে ঘোষণা করেছে।  

কিন্তু এই তথাকথিত স্বীকৃতি আসলে সার্বভৌম বাংলাদেশের এক বিভীষিকাময় অধ্যায়কে ধামাচাপা দেওয়ার কৌশল মাত্র। কারণ, গ-শ্রেণীর দিবস মানে প্রতীকী স্বীকৃতি, যা সীমিত পরিসরে পালিত হয় এবং এর জন্য কোনো রাষ্ট্রীয় বরাদ্দ থাকে না। এমনকি এসব দিবসে কোনো মন্ত্রী-প্রতিমন্ত্রীর উপস্থিতির বাধ্যবাধকতাও নেই।  

অথচ ২৫ ফেব্রুয়ারির গুরুত্ব ও ব্যাপকতা বিবেচনায় এটি ক-শ্রেণীর দিবস হিসেবে স্বীকৃতি পাওয়ার যোগ্য এবং এ দিনটিকে জাতীয় শোক দিবস ঘোষণা করা উচিত ছিল, যাতে সবাই দল-মত নির্বিশেষে শ্রদ্ধার সঙ্গে পালন করতে পারে। কিন্তু ফ্যাসিবাদের দোসর ও তাদের মদদপুষ্ট শক্তিশালী চক্র তা হতে দেয়নি।  

প্রশ্ন হচ্ছে, আসিফ নজরুলরা কি এই দায় এড়াতে পারেন?
