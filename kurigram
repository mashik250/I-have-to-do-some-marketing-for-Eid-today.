ফরম পূরণের টাকা আত্মসাৎ করার অভিযোগে কুড়িগ্রাম সরকারি কলেজ শাখা ছাত্রদলের আহ্বায়ক আসাদুজ্জামান আকাশকে ক্যাম্পাসে আটক করে রেখেছিল শিক্ষার্থীরা। আজ মঙ্গলবার (২৫ ফেব্রুয়ারি) দুপুরের দিকে ভুক্তভোগী শিক্ষার্থীরা তাকে হলের একটি কক্ষে আটক করে রাখে।

শিক্ষার্থীদের সূত্রে জানা যায়, কুড়িগ্রাম সরকারি কলেজের বিজয় ২৪ এর আবাসিক শিক্ষার্থীদের কাছ থেকে কম টাকায় অনার্স তৃতীয় বর্ষের ফরম পূরণের জন্য টাকা নেন আকাশ। প্রায় ৯৮ জনের কাছ থেকে ৫ লক্ষ টাকা আত্মসাৎ করেন তিনি। এর জেরে শিক্ষার্থীরা তাকে বিজয় ২৪ হলে আসলে আটকে রাখেন।
